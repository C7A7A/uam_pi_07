\chapter*{Wstęp}
	Praca ma na celu przedstawienie czym jest, oraz jak tworzyć REST API z wykorzystaniem protokołu HTTP. Na początku omówione zostaną podstawowe pojęcia związane z REST API. Praca przedstawi protokół HTTP, w kontekście używania go w architekturze REST, wraz z jego własnościami, metodami oraz kodami odpowiedzi. Następnie przedstawiona zostanie sama architektura REST oraz zasady według których powinna być implementowana. W kolejnym rozdziale praca skupi się przede wszystkim na praktycznych aspektach tworzenia REST API. Omówione zostaną dobre praktyki, których warto się trzymać podczas programowania interfejsu sieciowego. W tej sekcji pokazane zostaną również częste problemy, które można napotkać podczas tworzenia REST API oraz sposoby na ich rozwiązanie. Dodatkowo praca opisze pewne aspekty związane z bezpieczeństwem podczas projektowania interfejsów sieciowych. Na sam koniec przedstawiony zostanie plan tworzenia serwisu RESTful. Wszystko to w oparciu o przykłady stworzone przy pomocy dwóch popularnych frameworków: Ruby on Rails oraz Spring.
	
	
	 